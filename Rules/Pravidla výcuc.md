### Totální úspěch/fatální neúspěch (homebrew)

Totální úspěch - padnou dvě šestky
Totální neúspěch - padnou dvě jedničky 

Pokud nastane fatální neúspěch, jedná se vždy o neúspěch a navíc není možno si vyčerpáním zrdrojů zaplatit úspěch. 
Pokud naopak padne totální úspěch, jedná se vždy o úspěch, který není možno zvrátit vyčerpáním zdrojů nepřítele. 
Pokud by oběma stranám střetu padl fatální neúspěch (resp. totální úspěch), neuspějí (resp. uspějí) ve svých záměrech obě strany.

Fatální neúspěch je možno dále okořenit

- Dalším zvýšením ohrožení
- Dodatečnou jizvou či poškozením předmětu
- Zranitelností v dané akci

Totální úspěch je možno okořenit
- Snížením ohrožení či výhodou
- Mistrovstvím v dané akci

### Vyčerpání

Škrtání zdrojů v deníku. Vyčerpání zvyšuje ohrožení a opačně. 

### Ohrožení

Jak velkou újmu či úsilí postava během vyčerpání odvede – kolik zdrojů musí hráč na jejím deníku škrtnout, aby zmírnil neúspěch. Zároveň platí, že vyčerpání situaci postavy zhorší nebo jí vnese nové komplikace - její ohrožení se v důsledku vyčerpání vždy o 1 zvýší. 
(aka pokud si blbě hodím a chci vyčerpat zdroje abych měl úspěch, musím si spálit minimálně tolik zdrojů, kolik je úroveň ohrožení a tím si úroveň zvýším o 1)

Ohrožení většinou zaniká po ukončení konfliktu.

**Stupně ohrožení:**
- 1 – situace je postavě nakloněna, pokud není určeno jinak je ohrožení vždy na 1
- 2 – běžná situace
- 3 – mírné komplikace
- 4 – silné komplikace
- 5 a více – téměř beznadějná situace

### Manévry (částečný homebrew):

V jedné akci lze zahrát pouze jeden manévr, za použití manévru se platí 1 zdroj (dle okolnosti/účelu manévru). Výjimkou jsou speciální schopnosti či zbraně dávající manévry zdarma

**Základní manévry:**
*Přesně* - zvyšuje pravděpodobnost úspěchu, hráč háže 3d6 a používá součet nejvyšších dvou čísel
*Mocně* - hráč přičítá ke svému hodu 1d4, protivník musí zaplatit o 1 zdroj navíc pokud se chce vyhnout důsledku
*Lstivě* - pokud protivník nevyčerpal žádné zdroje aby zvrátil hráčovu úspěšnou akci, může hráč použít tento manévr ke zvýšení následků své akce (zvýšit ohrožení či zasaženou jizvu o 1). Hráč může pouze zvětšovat následky již ohlášené. 

**Další manévry:**
*Obrana* - hlásí se jako reakce na protivníkovu akci a umožňuje zahrát obrannou reakci (např. pokusit se chytit protivníkův meč nebo uhnout z cesty)
*Rozsáhle* - používá se v případě že hráč potřebuje zasáhnout více nepřátel, objektů nebo větší plochu, hráč přičítá ke svému hodu 1d4

**Pokročilé manévry (bravura)**:
- pouze u některých speciálních schopností
*Velmi přesně* - při nespokojenosti s výsledkem hodu 3d6 může hráč přehodit nejnižší číslo a sečíst nové dvě nejvyšší
*Velmi mocně* - hráč přičítá ke svému hodu 1d6, protivník musí zaplatit o 2 zdroj navíc pokud se chce vyhnout důsledku
*Velmi lstivě* - zvyšuje následky akce o 2

*Nadání* - za jednu akci může postava odehrát manévry dva
*Zběhlost* - postava může hrát základní manévry zdarma

Nadání, zběhlost i bravurnost lze kombinovat.

### Postihy (částečný homebrew):

Opak manévrů, místo posilování akce postavy ji oslabují

*Nepřesně* - hráč háže 3d6 a používá součet nejnižších dvou čísel
*Chabě* -  hráč snižuje hodnotu svého hodu o 1d4, protivník platí o 1 zdroj míň pokud se chce vyhnout důsledku nebo útočí na hráče
*Hloupě* - oslabuje následky v pravidlech, hráč háže 3d6 a používá součet nejnižších dvou čísel

### Jizvy (částečně homebrew):

Znázorńují trvalejší zranění či újmu. Postavy je mohou získat od nepřítele či z rozhodnutí hráče. Čím závažnější jizva, tím více postavu omezuje a blokuje tím odpovídající hodnotu zdrojů. 

Hráč se může rozhodnout zasadit své postavě jizvu sám (musí dávat smysl v rámci situace - např. Vykloubím si ruku z nepřítelova sevření. Nemůžu si uprostřed souboje přibrat zdroje tím, že se pořežu na rameni atp), čímž získá bonusové zdroje ve výši závažnosti jizvy +2 navíc (za jizvu závažnosti 1 tedy získá 3 zdroje navíc). Všechny takto získané zdroje musí postava ustratit ještě v téže akci, jinak propadnou. Postava může tentýž zdroj v jedné akci zároveň vyčerpat a ještě zjizvit.

**Závažnost jizev**:
1. úroveň - větší povrchové rány, sekance, škrábance, velké modřiny, bolest hlavy - 1 postih, nejčastěji nepřesně/chabě, Zvyšuje náročnost o 1 (aby se postava mohla pokusit v akci uspět (a hráč si mohl hodit kostkami), musí nejprve zaplatit počet Zdrojů odpovídající náročnosti akce)
2. úroveň - naražené/natažené části těla, vykloubené klouby, migréna, halucinace - 2 postihy, vyšuje náročnost o 2 
3. úroveň - zlomeniny, natržené svaly, hluboká zranění, panická fobie, extrémní stud - je schopen dělat pouze nejjednodušší a nejlehčí činnosti a i na ty mu působí souběžně všechny postihy. Zvyšuje náročnost o 3
4. úroveň - mnohačetné zlomeniny, vnitřní zranění, částečná ochrnutí, opravdu velké otevřené rány - všechny činnosti jsou nemožné
5. a vyšší úroveň - chybějící končetiny, ochrnutí, hluchota, slepota a pod - všechny činnosti jsou nemožné a nelze léčit.

### Léčení jizev (částečný homebrew):

V základu se jizva úrovně 1 bez asistence léčitele hojí zhruba týden. S pomocí léčitele, silného magického okamžiku (např. úplněk, blízkost k magickému zřídlu, atp) nebo lektvaru/masti lze hojení urychlit. Dobu hojení jizev na úrovni 1. lze zkrátit na polovinu. Doba hojení jizev vyšší úrovně (doba potřebná na snížení úrovně) je rovna dvojnásobku doby hojení jizvy nižší úrovně. Jizva 5. a vyšší úrovně není léčitelná jinak, než magicky.

Za snížení závažnosti jizvy o 1. stupeň je potřeba zaplatit 5 zdrojů (zdroje platí ošetřovaný). Přednostně se používají zdroje stejné vlastnosti, jako je jizva. Při jejich nedostatku lze zaplatit jinými zdroji. Zdroje lze nahradit vhodným lektvarem či mastí, či léčebným rituálem (např několikadenní pobyt ve špitále, vedená meditace k uklidnění mysli a zabvení se strachu, terapeutický rozhovor či lekce, atp.)

### Souboj a smrt:

Obě strany si v konfliktu udělují jizvy a zvyšují ohrožení. Postava není schopna pokračovat v konfliktu (smrt, omráčení, atp.) v momentě, kdy jí již nezbývají žádné zdroje, které by mohla vyčerpat k případnému úspěchu.

Aby šlo soupeře zabít, je nejprve nutno ho dostat do stavu, kdy hráčovu úspěchu nedokáže zabránit vyčerpáním. U bytosti toho lze dosáhout tak, že se jí zvýší ohrožení nad její hranici. Pro všechny tvory pak platí, že se nemohou vyčerpávat ve chvili, kdy už nebudou mít dost zdrojů.

Jako reakci na útok lze použít manévr obrana. Pokud nemá postava zvlástní schopnost umožňující jí použít dva manévry za kolo, nemůže po použití manévru obrana použít v rámci své akce žádný další manévr.

Postava s nedostatkem zdrojů se může rozhodnout pro “hrdinskou smrt”. Jedná se o poslední vyčerpání zdrojů, které je silnější než jakékoliv jiné vyčerpání a umožňuje hráči převzít slovo nad podobou jeho poslední akce. Po tomto hráč nad svou postavou (v případě že postavě klesl pod nulu jiný zdroj než tělo a postava tak nezemřela) ztrácí kontrolu.